<!DOCTYPE html><html lang="en"><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description" content="每篇文章是一个独立主题，这个主题会像种子一样，随着我的柔术生涯不断进行填充"><title>梓人传 | 钱塘19的个人博客</title><link rel="stylesheet" type="text/css" href="/css/style.css?v=1.0.0"><link rel="stylesheet" type="text/css" href="https://unpkg.com/normalize.css"><link rel="stylesheet" type="text/css" href="https://unpkg.com/purecss/build/pure-min.css"><link rel="stylesheet" type="text/css" href="https://unpkg.com/purecss/build/grids-responsive-min.css"><link rel="stylesheet" href="https://unpkg.com/font-awesome@4.7.0/css/font-awesome.min.css"><script type="text/javascript" src="https://unpkg.com/jquery/dist/jquery.min.js"></script><link rel="icon" mask="" sizes="any" href="/favicon.ico"><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><script type="text/javascript" src="https://unpkg.com/clipboard/dist/clipboard.min.js"></script><script type="text/javascript" src="https://unpkg.com/toastr/build/toastr.min.js"></script><link rel="stylesheet" href="https://unpkg.com/toastr/build/toastr.min.css"><meta name="generator" content="Hexo 7.3.0"></head><body><div class="body_container"><div id="header"><div class="site-name"><h1 class="hidden">梓人传</h1><a id="logo" href="/.">钱塘19的个人博客</a><p class="description">练习是为了质量，不是数量｜朝着正确的方向，持续努力</p></div><div id="nav-menu"><a class="current" href="/."><i class="fa fa-home"> Home</i></a><a href="/archives/"><i class="fa fa-archive"> Archive</i></a><a href="/about/"><i class="fa fa-user"> About</i></a><a href="/atom.xml"><i class="fa fa-rss"> RSS</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">梓人传</h1><div class="post-meta">2025-03-02<span> | </span><span class="category"><a href="/categories/%E5%8F%A4%E6%96%87%E6%B7%B1%E5%88%BB%E6%99%BA%E6%85%A7/">古文深刻智慧</a></span></div><div class="post-content"><p>裴封叔之第，在光德里。有梓人款其门，愿佣隙宇而处焉。所职，寻、引、规、矩、绳、墨，家不居砻斫之器。问其能，曰：“吾善度材，视栋宇之制，高深圆方短长之宜，吾指使而群工役焉。舍我，众莫能就一宇。故食于官府，吾受禄三倍；作于私家，吾收其直太半焉。” 他日，入其室，其床阙足而不能理，曰：“将求他工。”余甚笑之，谓其无能而贪禄嗜货者。<br>　　其后京兆尹将饰官署，余往过焉。委群材，会群工，或执斧斤，或执刀锯，皆环立。向之梓人左持引，右执杖，而中处焉。量栋宇之任，视木之能举，挥其杖，曰“斧！”彼执斧者奔而右；顾而指曰：“锯！”彼执锯者趋而左。俄而，斤者斫，刀者削，皆视其色，俟其言，莫敢自断者。其不胜任者，怒而退之，亦莫敢愠焉。画宫于堵，盈尺而曲尽其制，计其毫厘而构大厦，无进退焉。既成，书于上栋曰：“某年、某月、某日、某建”。则其姓字也。凡执用之工不在列。余圜视大骇，然后知其术之工大矣。<br>　　继而叹曰：彼将舍其手艺，专其心智，而能知体要者欤！吾闻劳心者役人，劳力者役于人。彼其劳心者欤！能者用而智者谋，彼其智者欤！是足为佐天子，相天下法矣。物莫近乎此也。彼为天下者本于人。其执役者为徒隶，为乡师、里胥；其上为下士；又其上为中士，为上士；又其上为大夫，为卿，为公。离而为六职，判而为百役。外薄四海，有方伯、连率。郡有守，邑有宰，皆有佐政；其下有胥吏，又其下皆有啬夫、版尹以就役焉，犹众工之各有执伎以食力也。<br>　　彼佐天子相天下者，举而加焉，指而使焉，条其纲纪而盈缩焉，齐其法制而整顿焉；犹梓人之有规、矩、绳、墨以定制也。择天下之士，使称其职；居天下之人，使安其业。视都知野，视野知国，视国知天下，其远迩细大，可手据其图而究焉，犹梓人画宫于堵，而绩于成也。能者进而由之，使无所德；不能者退而休之，亦莫敢愠。不炫能，不矜名，不亲小劳，不侵众官，日与天下之英才，讨论其大经，犹梓人之善运众工而不伐艺也。夫然后相道得而万国理矣。<br>　　相道既得，万国既理，天下举首而望曰：「吾相之功也！」后之人循迹而慕曰：「彼相之才也！」士或谈殷、周之理者，曰：「伊、傅、周、召。」其百执事之勤劳，而不得纪焉；犹梓人自名其功，而执用者不列也。大哉相乎！通是道者，所谓相而已矣。其不知体要者反此；以恪勤为公，以簿书为尊，炫能矜名，亲小劳，侵众官，窃取六职、百役之事，听听于府庭，而遗其大者远者焉，所谓不通是道者也。犹梓人而不知绳墨之曲直，规矩之方圆，寻引之短长，姑夺众工之斧斤刀锯以佐其艺，又不能备其工，以至败绩，用而无所成也，不亦谬欤！<br>　　或曰：「彼主为室者，傥或发其私智，牵制梓人之虑，夺其世守，而道谋是用。虽不能成功，岂其罪耶？亦在任之而已！」<br>　　余曰：「不然！夫绳墨诚陈，规矩诚设，高者不可抑而下也，狭者不可张而广也。由我则固，不由我则圮。彼将乐去固而就圮也，则卷其术，默其智，悠尔而去。不屈吾道，是诚良梓人耳！其或嗜其货利，忍而不能舍也，丧其制量，屈而不能守也，栋桡屋坏，则曰：『非我罪也』！可乎哉？可乎哉？」<br>　　余谓梓人之道类于相，故书而藏之。梓人，盖古之审曲面势者，今谓之「都料匠」云。余所遇者，杨氏，潜其名。</p>
</div><div class="tags"></div><div class="post-nav"><a class="pre" href="/2025/03/03/0%20%E5%8D%88%E8%AE%ADdrill%E7%BB%84/">午训DRILL小组计划</a><a class="next" href="/2025/03/02/%E5%90%B4%E5%AE%AB%E6%95%99%E6%88%98/">吴宫教战</a></div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"/><input type="hidden" name="sitesearch" value="https://huangke19.github.io"/></form></div><div class="widget"><div class="author-info"><a class="info-avatar" href="/about/" title="About"><img class="nofancybox" src="/img/avatar.jpg"/></a><p>be water, my friend.</p><a class="info-icon" href="https://twitter.com/Bubakaka15" title="Twitter" target="_blank" style="margin-inline:5px"> <i class="fa fa-twitter-square" style="margin-inline:5px"></i></a><a class="info-icon" href="mailto:huangkwell@163.com" title="Email" target="_blank" style="margin-inline:5px"> <i class="fa fa-envelope-square" style="margin-inline:5px"></i></a><a class="info-icon" href="https://github.com/huangke19" title="Github" target="_blank" style="margin-inline:5px"> <i class="fa fa-github-square" style="margin-inline:5px"></i></a><a class="info-icon" href="/atom.xml" title="RSS" target="_blank" style="margin-inline:5px"> <i class="fa fa-rss-square" style="margin-inline:5px"></i></a></div></div><div class="widget"><div class="widget-title"><i class="fa fa-folder-o"> Categories</i></div><ul class="category-list"><li class="category-list-item"><a class="category-list-link" href="/categories/2025%E5%91%A8%E5%85%AD%E8%AF%BE/">2025周六课</a></li><li class="category-list-item"><a class="category-list-link" href="/categories/A-GAME%E7%B3%BB%E7%BB%9F/">A-GAME系统</a></li><li class="category-list-item"><a class="category-list-link" href="/categories/%E4%B8%8D%E5%8F%AF%E9%80%BE%E8%B6%8A%E7%9A%84Guard/">不可逾越的Guard</a><ul class="category-list-child"><li class="category-list-item"><a class="category-list-link" href="/categories/%E4%B8%8D%E5%8F%AF%E9%80%BE%E8%B6%8A%E7%9A%84Guard/Tabak%E5%9B%9E%E9%98%B2/">Tabak回防</a></li></ul></li><li class="category-list-item"><a class="category-list-link" href="/categories/%E4%BA%BA%E7%94%9F%E8%AE%A4%E7%9F%A5/">人生认知</a></li><li class="category-list-item"><a class="category-list-link" href="/categories/%E4%BB%B7%E5%80%BC%E4%BD%93%E7%B3%BB/">价值体系</a></li><li class="category-list-item"><a class="category-list-link" href="/categories/%E5%85%B3%E4%BA%8E%E6%AF%94%E8%B5%9B%E7%9A%84%E4%B8%80%E5%88%87/">关于比赛的一切</a></li><li class="category-list-item"><a class="category-list-link" href="/categories/%E5%85%B3%E4%BA%8E%E8%AF%BE%E5%A0%82/">关于课堂</a></li><li class="category-list-item"><a class="category-list-link" href="/categories/%E5%8F%A4%E6%96%87%E6%B7%B1%E5%88%BB%E6%99%BA%E6%85%A7/">古文深刻智慧</a></li><li class="category-list-item"><a class="category-list-link" href="/categories/%E5%A5%BD%E5%A5%BD%E5%90%83%E9%A5%AD/">好好吃饭</a></li><li class="category-list-item"><a class="category-list-link" href="/categories/%E6%95%99%E8%AF%BE%E8%AE%B0%E5%BD%95/">教课记录</a><ul class="category-list-child"><li class="category-list-item"><a class="category-list-link" href="/categories/%E6%95%99%E8%AF%BE%E8%AE%B0%E5%BD%95/%E5%9B%A2%E8%AF%BE/">团课</a></li><li class="category-list-item"><a class="category-list-link" href="/categories/%E6%95%99%E8%AF%BE%E8%AE%B0%E5%BD%95/%E7%A7%81%E6%95%99%E5%AD%A6%E5%91%98/">私教学员</a></li></ul></li><li class="category-list-item"><a class="category-list-link" href="/categories/%E6%9C%89%E6%89%80%E4%B8%8D%E4%B8%BA/">有所不为</a></li><li class="category-list-item"><a class="category-list-link" href="/categories/%E6%9F%94%E6%9C%AF%E4%B9%8B%E9%81%93/">柔术之道</a></li><li class="category-list-item"><a class="category-list-link" href="/categories/%E6%9F%94%E6%9C%AF%E5%AD%A6%E4%B9%A0/">柔术学习</a><ul class="category-list-child"><li class="category-list-item"><a class="category-list-link" href="/categories/%E6%9F%94%E6%9C%AF%E5%AD%A6%E4%B9%A0/%E5%85%B4%E8%B6%A3%E7%82%B9%E5%AD%A6%E4%B9%A0/">兴趣点学习</a></li><li class="category-list-item"><a class="category-list-link" href="/categories/%E6%9F%94%E6%9C%AF%E5%AD%A6%E4%B9%A0/%E5%AE%9E%E6%88%98%E6%BC%8F%E6%B4%9E/">实战漏洞</a></li><li class="category-list-item"><a class="category-list-link" href="/categories/%E6%9F%94%E6%9C%AF%E5%AD%A6%E4%B9%A0/%E8%96%84%E5%BC%B1%E7%82%B9%E5%AD%A6%E4%B9%A0/">薄弱点学习</a></li></ul></li><li class="category-list-item"><a class="category-list-link" href="/categories/%E6%9F%94%E6%9C%AF%E6%8F%90%E5%8D%87/">柔术提升</a><ul class="category-list-child"><li class="category-list-item"><a class="category-list-link" href="/categories/%E6%9F%94%E6%9C%AF%E6%8F%90%E5%8D%87/%E5%8A%9B%E9%87%8F%E6%8F%90%E5%8D%87/">力量提升</a></li><li class="category-list-item"><a class="category-list-link" href="/categories/%E6%9F%94%E6%9C%AF%E6%8F%90%E5%8D%87/%E8%AE%A4%E7%9F%A5%E5%8D%87%E9%98%B6/">认知升阶</a></li><li class="category-list-item"><a class="category-list-link" href="/categories/%E6%9F%94%E6%9C%AF%E6%8F%90%E5%8D%87/%E8%BA%AB%E4%BD%93%E6%8F%90%E5%8D%87/">身体提升</a></li></ul></li><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/">柔术标准化</a><ul class="category-list-child"><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E5%BA%95%E5%B1%82%E5%8A%A8%E4%BD%9C%E6%A8%A1%E5%BC%8F/">底层动作模式</a></li><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E6%9F%94%E6%9C%AF%E6%8A%80%E6%9C%AF/">柔术技术</a><ul class="category-list-child"><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E6%9F%94%E6%9C%AF%E6%8A%80%E6%9C%AF/%E8%BF%87%E8%85%BF%E6%8A%80%E6%9C%AF/">过腿技术</a></li></ul></li><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E6%9F%94%E6%9C%AF%E6%8A%80%E6%9C%AF%E9%97%AE%E9%A2%98%E8%A7%A3/">柔术技术问题解</a></li><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E6%9F%94%E6%9C%AF%E7%90%86%E8%AE%BA/">柔术理论</a><ul class="category-list-child"><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E6%9F%94%E6%9C%AF%E7%90%86%E8%AE%BA/%E6%8B%86%E8%A7%A3%E5%92%8C%E6%9E%84%E5%BB%BA/">拆解和构建</a></li><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E6%9F%94%E6%9C%AF%E7%90%86%E8%AE%BA/%E6%9F%94%E6%9C%AF%E6%A0%B8%E5%BF%83%E5%8E%9F%E5%88%99/">柔术核心原则</a></li><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E6%9F%94%E6%9C%AF%E7%90%86%E8%AE%BA/%E6%9F%94%E6%9C%AF%E6%A0%B8%E5%BF%83%E6%A6%82%E5%BF%B5/">柔术核心概念</a></li><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E6%9F%94%E6%9C%AF%E7%90%86%E8%AE%BA/%E6%9F%94%E6%9C%AF%E8%AE%A4%E7%9F%A5/">柔术认知</a></li></ul></li><li class="category-list-item"><a class="category-list-link" href="/categories/%E6%9F%94%E6%9C%AF%E6%A0%87%E5%87%86%E5%8C%96/%E7%90%86%E8%AE%BA%E6%A6%82%E5%BF%B5%E5%8E%9F%E5%88%99/">理论概念原则</a></li></ul></li><li class="category-list-item"><a class="category-list-link" href="/categories/%E6%9F%94%E6%9C%AF%E8%AF%BE%E7%A8%8B/">柔术课程</a></li><li class="category-list-item"><a class="category-list-link" href="/categories/%E6%AF%8F%E6%97%A5%E4%B8%80%E8%AF%BB/">每日一读</a></li><li class="category-list-item"><a class="category-list-link" href="/categories/%E6%B5%81%E5%8A%A8%E4%BD%93%E7%B3%BB/">流动体系</a></li><li class="category-list-item"><a class="category-list-link" href="/categories/%E6%B8%B8%E6%88%8F%E4%B8%8E%E7%94%9F%E6%B4%BB/">游戏与生活</a></li><li class="category-list-item"><a class="category-list-link" href="/categories/%E8%8F%A0%E8%90%9D%E7%B3%BB%E7%BB%9F/">菠萝系统</a></li><li class="category-list-item"><a class="category-list-link" href="/categories/%E8%AF%BB%E4%B9%A6%E7%AC%94%E8%AE%B0/">读书笔记</a></li><li class="category-list-item"><a class="category-list-link" href="/categories/%E8%BA%AB%E4%BD%93%E8%AE%AD%E7%BB%83/">身体训练</a></li><li class="category-list-item"><a class="category-list-link" href="/categories/%E9%97%AE%E9%A2%98%E5%92%8C%E5%BF%83%E5%BE%97/">问题和心得</a></li></ul></div><div class="widget"><div class="widget-title"><i class="fa fa-star-o"> Tags</i></div><div class="tagcloud"><a href="/tags/%E8%BA%AB%E4%BD%93%E8%83%BD%E5%8A%9B/" style="font-size: 15px;">身体能力</a> <a href="/tags/%E6%9F%94/" style="font-size: 15px;">柔</a> <a href="/tags/%E6%8C%87%E5%AF%BC%E6%80%9D%E8%B7%AF/" style="font-size: 15px;">指导思路</a> <a href="/tags/%E7%B2%BE%E8%BF%9B/" style="font-size: 15px;">精进</a> <a href="/tags/%E5%AE%9E%E6%88%98/" style="font-size: 15px;">实战</a> <a href="/tags/%E5%BF%83%E6%B3%95/" style="font-size: 15px;">心法</a> <a href="/tags/%E5%AE%9E%E6%88%98%E7%B3%BB%E7%BB%9F/" style="font-size: 15px;">实战系统</a> <a href="/tags/%E6%95%99%E8%AF%BE%E6%97%B6%E9%97%B4/" style="font-size: 15px;">教课时间</a> <a href="/tags/%E8%85%BF%E9%94%81/" style="font-size: 15px;">腿锁</a> <a href="/tags/%E4%B8%8B%E4%BD%8D/" style="font-size: 15px;">下位</a> <a href="/tags/%E7%B3%BB%E7%BB%9F%E6%80%A7%E6%89%93%E6%B3%95/" style="font-size: 15px;">系统性打法</a> <a href="/tags/BJJ/" style="font-size: 15px;">BJJ</a> <a href="/tags/%E7%90%86%E8%A7%A3%E4%B8%96%E7%95%8C/" style="font-size: 15px;">理解世界</a> <a href="/tags/%E6%91%94%E6%B3%95/" style="font-size: 15px;">摔法</a> <a href="/tags/%E8%BF%87%E8%85%BF/" style="font-size: 15px;">过腿</a> <a href="/tags/%E4%BA%BA%E7%94%9F/" style="font-size: 15px;">人生</a> <a href="/tags/%E6%80%9D%E8%80%83/" style="font-size: 15px;">思考</a> <a href="/tags/%E5%AD%90%E7%B3%BB%E7%BB%9F/" style="font-size: 15px;">子系统</a> <a href="/tags/%E8%AF%BE%E7%A8%8B/" style="font-size: 15px;">课程</a> <a href="/tags/%E6%AF%94%E8%B5%9B/" style="font-size: 15px;">比赛</a> <a href="/tags/%E6%9F%94%E6%9C%AF/" style="font-size: 15px;">柔术</a> <a href="/tags/%E5%85%B3%E4%BA%8E%E4%BA%BA%E7%94%9F/" style="font-size: 15px;">关于人生</a> <a href="/tags/%E6%89%AB%E6%8A%80/" style="font-size: 15px;">扫技</a> <a href="/tags/%E9%81%93%E6%9C%8D%E7%BB%9E%E6%8A%80/" style="font-size: 15px;">道服绞技</a> <a href="/tags/%E9%99%8D%E6%9C%8D/" style="font-size: 15px;">降服</a> <a href="/tags/%E5%8F%8D%E5%90%91%E6%89%93%E6%B3%95/" style="font-size: 15px;">反向打法</a> <a href="/tags/%E5%B8%A6%E8%89%B2/" style="font-size: 15px;">带色</a> <a href="/tags/%E6%8B%BF%E8%83%8C/" style="font-size: 15px;">拿背</a> <a href="/tags/%E9%97%AE%E9%A2%98%E5%92%8C%E5%BF%83%E5%BE%97/" style="font-size: 15px;">问题和心得</a></div></div><div class="widget"><div class="widget-title"><i class="fa fa-file-o"> Recent</i></div><ul class="post-list"><li class="post-list-item"><a class="post-list-link" href="/2025/03/08/%E6%9F%94%E6%9C%AF%E8%AF%BE%E7%A8%8B%20-%20INVERTING/">柔术课程 - INVERTING</a></li><li class="post-list-item"><a class="post-list-link" href="/2025/03/06/%E4%BB%B7%E5%80%BC%E4%BD%93%E7%B3%BB%20-%20%E6%91%A9%E6%89%98%E8%BD%A6/">价值投资-摩托车</a></li><li class="post-list-item"><a class="post-list-link" href="/2025/03/04/%E8%8F%A0%E8%90%9D%E7%B3%BB%E7%BB%9F/">菠萝系统</a></li><li class="post-list-item"><a class="post-list-link" href="/2025/03/03/0%20%E5%8D%88%E8%AE%ADdrill%E7%BB%84/">午训DRILL小组计划</a></li><li class="post-list-item"><a class="post-list-link" href="/2025/03/02/%E6%A2%93%E4%BA%BA%E4%BC%A0/">梓人传</a></li><li class="post-list-item"><a class="post-list-link" href="/2025/03/02/%E5%90%B4%E5%AE%AB%E6%95%99%E6%88%98/">吴宫教战</a></li><li class="post-list-item"><a class="post-list-link" href="/2025/03/02/%E5%BA%96%E4%B8%81%E8%A7%A3%E7%89%9B/">庖丁解牛</a></li><li class="post-list-item"><a class="post-list-link" href="/2025/03/01/%E8%BF%87%E8%85%BFOverUnder/">柔术标准化 - 过腿 - Over Under Pass</a></li><li class="post-list-item"><a class="post-list-link" href="/2025/03/01/%E6%9F%94%E6%9C%AF%E8%AF%BE%E7%A8%8B%20-%20OverUnderPass%E6%94%BB%E9%98%B2/">柔术课程 - Over Under Pass 攻防</a></li><li class="post-list-item"><a class="post-list-link" href="/2025/02/26/%E4%BE%A7%E5%8E%8B%E9%80%83%E8%84%B1/">侧压逃脱</a></li></ul></div><div class="widget"><div class="widget-title"><i class="fa fa-external-link"> Links</i></div><ul></ul><a href="http://www.example1.com/" title="site-name1" target="_blank">site-name1</a><ul></ul><a href="http://www.example2.com/" title="site-name2" target="_blank">site-name2</a><ul></ul><a href="http://www.example3.com/" title="site-name3" target="_blank">site-name3</a></div></div></div><div class="pure-u-1 pure-u-md-3-4"><div id="footer">Copyright © 2025 <a href="/." rel="nofollow">钱塘19的个人博客.</a> Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><a class="show" id="rocket" href="#top"></a><script type="text/javascript" src="/js/totop.js?v=1.0.0" async></script><script type="text/javascript" src="https://unpkg.com/@fancyapps/fancybox/dist/jquery.fancybox.min.js" async></script><script type="text/javascript" src="/js/fancybox.js?v=1.0.0" async></script><link rel="stylesheet" type="text/css" href="https://unpkg.com/@fancyapps/fancybox/dist/jquery.fancybox.min.css"><script type="text/javascript" src="/js/copycode.js?v=1.0.0" successtext="Copy Successed!"></script><link rel="stylesheet" type="text/css" href="/css/copycode.css?v=1.0.0"><script type="text/javascript" src="/js/codeblock-resizer.js?v=1.0.0"></script><script type="text/javascript" src="/js/smartresize.js?v=1.0.0"></script></div></body></html>